ANATOMIA  FUNCŢIONALĂ 

A  SISTEMULUI  NERVOS  CENTRAL

Sistemul nervos central uman reprezintă cea mai înaltă treaptă de 
organizare şi perfecţionare a ţesutului nervos din toată seria animală. 
În  conflictul  permanent  dintre  organism  şi  mediul  ambiant  în  conti-
nuă modificare, sistemul nervos central s-a perfecţionat morfologic şi 
funcţional în raport cu necesităţile sporite de adaptare impuse de legile 
evoluţiei şi selecţiei naturale. Speciile, care nu au fost capabile să-şi 
creeze  mecanisme  de  adaptare,  nu  au  reuşit  să  elaboreze  un  răspuns 
adecvat şi eficient stimulilor nociceptivi din mediul extern, au dispărut. 
Perfecţionarea a constat în crearea de noi şi complicate circuite neuro-
nale, de mecanisme de integrare a acestora şi de stocare a experienţei, 
de structuri care să elaboreze răspunsurile cele mai adecvate pe baza 
experienţei acumulate. Din punct de vedere morfologic complicarea s-a 
manifestat prin adăugarea în timp de noi etaje, diferite ca vârstă filoge-
netică. Aceste etaje sunt dependente unele de altele. Etajele superioare, 
filogenetic mai noi, au legături cu periferia numai prin intermediul eta-
jelor inferioare, filogenetic mai vechi.

Funcţiile principale ale sistemului nervos central, în ordinea apari-
ţiei, sunt: 1- adaptarea la condiţiile în continuă schimbare ale mediului 
extern; 2 – menţinerea constantă a mediului intern; 3 – memoria şi in-
teligenţa, în sensul adaptării răspunsului la o situaţie nouă prin rapor-
tarea ei la experienţa trecutului, stocată în structurile sale; 4 – având la 
bază funcţia reflexă, stabileşte legătura organismului cu mediul în care 
activează şi se dezvoltă, realizând unitatea organism – mediu; 5 – coor-
donează activitatea organelor şi aparatelor corpului, realizând unitatea 
funcţională a organismului. Prin intermediul sistemului nervos are loc 
integrarea tuturor organelor şi sistemelor de organe într-un tot unitar.

Sistemul nervos topografic se împarte în sistem nervos central şi 
periferic. Sistemul nervos central include encefalul şi măduva spină-
rii. Sistemul nervos periferic cuprinde 12 perechi de nervi cranieni, 31 
perechi de nervi spinali cu ramurile şi plexurile nervoase, ganglionii 
nervoşi formaţi de corpurile neuronilor, terminaţiile nervoase. Sistemul 

– 332 –